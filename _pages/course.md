---
title: Курс
---

## Какво включва курсът?

Курсът е предназначен за кандидат-гимназисти (7 клас) и продължава от **септември до май**, като включва **144 учебни** часа. От тях 120 учебни часа са ежеседмични групови занимания и 24 учебни часа са индивидуални консултации, които се провеждат два пъти месечно. Курсът е разделен на **три модула**, всеки от които включва **48 учебни часа**.

В началото на учебната година провеждаме **диагностичен тест**, на базата на който определяме **индивидуален учебен план** за ученика, който проследяваме и обновяваме в течение на учебната година. При значителни пропуски в знанията е възможно изготвяне на специализиран, по-интензивен план.

Провеждаме **груповите занимания** в **малки групи до 8 човека** всяка събота или неделя в продължение на 2 часа и 30 минути. Всяко занятие включва обсъждане на домашна работа, дискусия на нов материал, групови и индивидуални упражнения, кратко контролно за проверка на знанията. 

По време на заниманията осъществяваме близко **проследяване на развитието** на ученика, спрямо което определяме домашната работа и набелязваме пропуски, върху които да работим на индивидуалните консултации.

**Индивидуалните консултации** се осъществяват веднъж на две седмици с продължителост 1 час. Времето и деня на консултацията се избират спрямо заетостта на ученика и родителите. Използваме възможността да **попълним пропуските** в подготовката на всеки ученик и да **актуализираме учебния му план**.

Осигуряваме всички **учебни материали**, необходими за упражнения, домашна работа, тестове и индивидуална подготовка.

По време на учебната година провеждаме **4 пробни изпита** - по 1 в края на всеки модул и още 1 преди изпита.

В края на учебната година осигуряваме персонална **подкрепа в избора на училище** и административния процес по записване.
