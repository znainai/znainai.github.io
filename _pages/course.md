---
title: КУРС
---
<meta property="og:image" content="{{ "/assets/images/43289.png" }}" />

## Какво включва курсът?

Курсът е предназначен за кандидат-гимназисти (7 клас) и продължава от **септември до май**, като включва **144 учебни** часа. От тях 120 учебни часа са **ежеседмични групови занимания**, a 24 учебни часа са **индивидуални консултации**, които се провеждат два пъти месечно. Курсът е разделен на **три модула**, всеки от които включва **48 учебни часа**.

В началото на учебната година провеждаме **диагностичен тест**, на базата на който определяме **индивидуален учебен план** за ученика, който проследяваме и обновяваме в течение на учебната година.

Провеждаме **груповите занимания** в **малки групи до 8 човека** всяка събота или неделя в продължение на 2 часа и 30 минути. Всяко занятие включва обсъждане на домашна работа, дискусия на нов материал, групови и индивидуални упражнения, както и кратко контролно за проверка на знанията.

**Индивидуалните консултации** се осъществяват веднъж на две седмици с продължителост 1 час. Часът и денят се избират спрямо заетостта на ученика и родителите. Използваме възможността да **проследим учебния план** на всеки ученик и да **попълним пропуските** в подготовката му. При значителни пропуски в знанията е възможно изготвяне на специализиран, по-интензивен план с допълнителни индивидуални консултации.

По време на заниманията осъществяваме близко **проследяване на развитието** на ученика, спрямо което определяме домашната работа и набелязваме пропуски, върху които да работим на индивидуалните консултации. Всеки родител получава **ежемесечен доклад**, съдържащ информация за поведението, присъствието, знанията, уменията и учебния план на ученика.

Осигуряваме всички **учебни материали**, необходими за упражнения, домашна работа, тестове и индивидуална подготовка.

По време на учебната година провеждаме **4 пробни изпита** - по 1 в края на всеки модул и още 1 преди изпита, които са безплатни за курсистите ни.

В края на учебната година осигуряваме персонална **подкрепа в избора на училище** и административния процес по записване на всеки ученик и родител.
