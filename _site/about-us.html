<!DOCTYPE html>
<html lang="bg">
  <head>
    <meta charset="UTF-8">
    <title>За нас | ЗНАЙ-НАЙ</title>
    <meta name="description" content="Курсове по математика за кандидат-гимназисти, които включват индивидуални занимания и представят учебния материал по лесен и достъпен начин без стреса на училищната обстановка."/>
    <meta name="viewport" content="width=device-width, initial-scale=1">
    <link href='https://fonts.googleapis.com/css?family=Open+Sans:400,700' rel='stylesheet' type='text/css'>
    <link rel="stylesheet" href="/assets/css/style.css">
  </head>
  <body>
    <header class="page-header">
      <img class="logo" src="/assets/images/logo.png" alt="Logo">
      <h1 class="project-name">ЗНАЙ-НАЙ</h1>

      <nav class="menu">
        <ul>
          <li><a href="index">Начало</a></li>
          <li><a href="about-us ">За нас</a></li>
          <li><a href="#">Курс</a></li>
          <li><a href="#">Отзиви</a></li>
          <li><a href="#">Цени</a></li>
          <li><a href="#">График</a></li>
          <li><a href="#">Контакти</a></li>
          <li class="right"><a target="_blank" href="https://goo.gl/forms/kxwWFMP1rajArPHv1">Записване</a></li>
        </ul>
      </nav>
    </header>

    <section class="main-content">
      <h1 id="за-нас">За нас</h1>

<h2 id="за-знай-най">За Знай-Най</h2>

<p>“Знай-Най” e отговорът на нарастващото желание за курсове по математика за кандидат-гимназисти, които включват индивидуални занимания и представят учебния материал по лесен и достъпен начин без стреса на училищната обстановка.</p>

<h2 id="нашата-история">Нашата история</h2>

<p>Здравейте родители и ученици,</p>

<p>Математиката е наша страст още от детска възраст - аз (Даниел) и Мария сме възпитаници на Софийската Математическа Гимназия, като още тогава представяме училището си и страната ни на редица национални и международни състезания, от които имаме по няколко медала, с които да се похвалим. След като получаваме превъзходна подготовка в училище и университета, по съвсем естествен начин и двамата изпитваме необходимостта да “върнем услугата”. Затова и се насочваме към образованието - аз в редовното училище, а Мария в частна школа, като междувременно и двамата развиваме частна практика с деца от различни възрасти. След няколко години и натрупан опит от редица образователни институции, с Мария решихме да създадем собствена школа, в която да споделим с ученици и родители нашата успешна практика. Така се роди “Знай-Най”! Надявам се, че ще успеем да задоволим Вашите образователни нужди чрез комбинацията от групови и индивидуални занимания, иновативeн подход в преподаването, както и близко проследяване и докладване на развитието на учениците ни.</p>

<p>Благодарим Ви за интереса,  <br />
Даниел</p>

<h2 id="нашият-екип">Нашият екип</h2>

<h3 id="даниел-джевелеков">Даниел Джевелеков</h3>

<blockquote>
  <p>Още от юношеска възраст съм успешен както във всички национални състезания по математика, така и представяйки България на международно ниво. Продължих образованието си в Холандия, където завърших през 2014 година със специализация математическо моделиране в икономиката. Още същата година, обаче, се върнах в България, за да се включа в редиците на една от най-добрите образователни инициативи в България и по света - “Заедно в час”. След участието си в програмата, продължих да преподавам в Софийската Математическа Гимназия. Междувременно работих в Института за Прогресивно Образование като консултант за иновативната канадска система за преподаване на математика - JUMP Math.</p>

  <p>През целия си живот давам частни уроци по математика, като още на дванадесет години започнах да обучавам децата в блока си срещу кола и бонбони. След завръщането си от чужбина, продължих да развивам индивидуалната си практика с деца от всякакви възрасти - от трети до дванадесети клас. Учениците ми са изключително доволни от подхода ми към работата с тях, тъй като винаги успявам да предам дори трудния материал по интуитивен и достъпен начин. За мен да бъдеш учител е голяма отговорност, която поемам с цяло сърце. От практиката си знам, че информираният родител е доволен родител, затова редовно влизам в контакт с родителите на учениците си по повод развитието им. Опитът ми обхваща от деца в неравностойно положение в програмата “Заедно в час” до отличните ученици на СМГ, което ми дава възможност да преподавам на деца с различни заложби - независимо дали се страхуват или обичат математиката.</p>
</blockquote>

<h3 id="мария-рангелова">Мария Рангелова</h3>

<blockquote>
  <p>Влюбих се в математиката когато бях на 10 и оттогава сме почти неразделни. Помня, че още тогава нямах търпение да посещавам курсовете в Софийската Математическа Гимназия всяка събота. Там изкарах и първите си честно заработени пари, решавайки уравнения на бас за по левче! Години по-късно, след като завърших СМГ, се насочих към специалност “Приложна математика” в Софийския университет, където продължих своето развитие. Междувременно работих като преподавател в “Център по Забавна Математика” - място, където малчугани от 4 до 10 години правят първи стъпки и откриват красотата в математиката посредством игри и предизвикателства. Успоредно с това активно обучавах и по-големи ученици от 3-ти до 12-ти клас като част от моята частна практика.</p>

  <p>По начало математиката е набедена за “трудна” и “скучна”, но децата, на които давам уроци, споделят, че започват да я виждат по един нов, различен начин.  Установих, че е лесно да разбиеш мита, че този предмет е неприятен, като излезеш от абстракцията на формулите и задачите, и поднесеш учебния материал под по-конкретна форма с примери от реалния свят. Сега даже често чувам, че задачите са станали “готини”. За мен е огромно удоволствие да предавам любовта си към тази наука на по-малките от мен по пътя им на съзряване. Вярвам, че уменията за мислене, които тя развива, са всеобхватни и универсални - как да мислиш критично, едновременно да виждаш цялата картинка и да можеш да разделиш задачата на по-малки части, как да бъдеш последователен или изобщо как да подхождаш към трудни задачи.</p>
</blockquote>

    </section>

    <footer class="site-footer">
      © 2017 Знай-най
    </footer>

    
  </body>
</html>
