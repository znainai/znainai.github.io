---
title: За нас
---

## Нашата история

Здравейте родители и ученици,

Математиката е наша страст още от детска възраст - ние (Мария и Даниел) сме възпитаници на Софийската математическа гимназия, като още тогава представяме училището си и страната ни на редица национални и международни състезания, от които имаме по няколко медала, с които да се похвалим. След изключително сериозното обучение по математика в училище и университета, по съвсем естествен начин изпитваме необходимостта да “върнем услугата”. Затова и се насочваме към образованието - Мария в частна школа, а Даниел в редовното училище, като междувременно и двамата развиваме индивидуална практика с деца от различни възрасти. След няколко години и натрупан опит от редица образователни институции, решихме да създадем собствена школа, в която да споделим с ученици и родители нашата успешна практика. Така се роди “Знай-Най”! Вярваме, че ще успеем да задоволим Вашите образователни нужди чрез комбинацията от групови и индивидуални занимания, иновативeн подход в преподаването, както и близко проследяване и докладване на развитието на учениците ни.

Благодарим Ви за интереса,\\
Мария и Даниел

## Нашият екип

<div class="team-member cursive">
  <p class="photo left">
    <img src="{{ "/assets/images/mims.png" }}" alt="Мария Рангелова">
    <br>
    Мария Рангелова
  </p>

  Влюбих се в математиката когато бях на 10 и оттогава сме почти неразделни. Помня, че още тогава нямах търпение да посещавам курсовете в Софийската математическа гимназия всяка събота. Там изкарах и първите си честно заработени пари, решавайки уравнения на бас за по левче! Години по-късно, след като завърших СМГ, се насочих към специалност “Приложна математика” в Софийския университет, където продължих своето развитие. Междувременно работих като преподавател в “Център по Забавна Математика” - място, където малчугани от 4 до 10 години правят първи стъпки и откриват красотата в математиката посредством игри и предизвикателства. Успоредно с това активно обучавах и по-големи ученици от 3-ти до 12-ти клас като част от своята частна практика.

  <br>

  Поначало математиката е набедена за “трудна” и “скучна”, но децата, на които давам уроци, споделят, че започват да я виждат по един нов, различен начин.  Установих, че е лесно да разбиеш мита, че този предмет е неприятен, като излезеш от абстракцията на формулите и задачите, и поднесеш учебния материал под по-конкретна форма с примери от реалния свят. Сега даже често чувам, че задачите са станали “готини”. За мен е огромно удоволствие да предавам любовта си към тази наука на по-малките от мен по пътя им на съзряване. Вярвам, че уменията за мислене, които тя развива, са всеобхватни и универсални - как да мислиш критично, едновременно да виждаш цялата картинка и да можеш да разделиш задачата на по-малки части, как да бъдеш последователен или изобщо как да подхождаш към трудни задачи.
</div>

<br>
<hr>
<br>

<div class="team-member cursive">
  <p class="photo right">
    <img src="{{ "/assets/images/dani.png" }}" alt="Даниел Джевелеков">
    <br>
    Даниел Джевелеков
  </p>

  Още от юношеска възраст съм успешен както във всички национални състезания по математика, така и представяйки България на международно ниво. Продължих образованието си в Erasmus University Rotterdam в Холандия, където завърших през 2014 година със специализация математическо моделиране в икономиката. Още същата година обаче, се върнах в България, за да се включа в редиците на една от най-добрите образователни инициативи в България и по света - “Заедно в час”. След участието си в програмата, продължих да преподавам в Софийската математическа гимназия. Междувременно работих в Института за Прогресивно Образование като консултант за иновативната канадска система за преподаване на математика - JUMP Math.

  <br>

  През целия си живот давам частни уроци по математика, като още на дванадесет години започнах да обучавам децата в блока си срещу кола и бонбони. След завръщането си от чужбина, продължих да развивам индивидуалната си практика с деца от всякакви възрасти - от трети до дванадесети клас. Учениците ми са изключително доволни от подхода ми към работата с тях, тъй като винаги успявам да предам дори трудния материал по интуитивен и достъпен начин. За мен да бъдеш учител е голяма отговорност, която поемам с цяло сърце. От практиката си знам, че информираният родител е доволен родител, затова редовно влизам в контакт с родителите на учениците си по повод развитието им. Опитът ми обхваща от деца в неравностойно положение в програмата “Заедно в час” до отличните ученици на СМГ, което ми дава възможност да преподавам на деца с различни заложби - независимо дали се страхуват или обичат математиката.
</div>
